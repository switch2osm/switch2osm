---
layout: page
title: Навіщо переходити?
lang: uk
---

# {{ title }}

## OpenStreetMap не вимагатиме грошей від вас

OpenStreetMap&nbsp;– це відкриті дані. Ми не вимагатимемо плати за них&nbsp;– ніколи. Умови нашої ліцензії говорять, що ви завжди можете скопіювати наші дані безкоштовно.
Ці дані перетворюються в “тайли мапи”, які ви показуєте на вашому сайті. Ви можете зробити їх самі, або знайти інших, хто це зробить для вас: іноді за певну плату, іноді&nbsp;– без. Але OpenStreetMap ніколи не вимагатиме плати від вас за свої дані.

## Робіть мапи, які потрібні вам

Якщо ви користуєтесь мапами від інших постачальників мап, вони виглядатимуть так, як цього хоче сам постачальник. Звісно, ви можете зробити якусь незначну підгонку кольорів, але це все одно буде мапа у стилі постачальника, не вашому.

У випадку OpenStreetMap, все у ваших руках. Перетворення даних на тайли мапи відбувається у спосіб потрібний саме вам. Бажаєте зробити наголос на веломаршрутах та зробити автодороги менш помітними?&nbsp;– Не проблема. (Більшість інших мап навіть не мають веломаршрутів). Бажаєте показати зупинки метро, але не показувати автобусні зупинки?&nbsp;– Легко!

## Насичені, точні, актуальні дані для мап

Більшість комерційних постачальників надають тільки мапи вулиць. OpenStreetMap, хоча й містить “street” у своїй назві, пропонує набагато більше. Природні обʼєкти, автобусні маршрути, тротуари та велодоріжки, адміністративні кордони, магазини, ріки та канали… можете продовжити самі.

Якщо вам пощастить, ви можете отримати оновлення мап від комерційних постачальників раз на місяць. Нові дороги та будівлі можуть бути відсутні в їх наборах даних ще довгий проміжок часу після того, як вони зʼявились. Дані OpenStreetMap оновлюються цілодобово, ви можете отримувати оновлення кожного дня, кожної години та, навіть, за потреби, кожної хвилини.

Всьому цьому сприяють наші добровольці (понад 1 000 000 зареєстрованих на цей час учасників, ця цифра зростає з кожним днем)&nbsp;– люди, які добре знають свою територію. Ось чому новобудови зʼявляються в OpenStreetMap раніше за дані комерційних постачальників.

## Все простіше, ніж ви думаєте

Не існує обмежень того, що ви можете робити з OpenStreetMap. Навіть, якщо це вимагатиме довшої підготовки. Ви можете перейти на використання OpenStreetMap за годину використовуючи [Leaflet](http://leafletjs.com/){: target=_blank} та постачальників [безкоштовних тайлів](/providers/). Ознайомтесь з рештою матеріалу з нашого сайту для того, щоб розпочати використовувати всі можливості.
