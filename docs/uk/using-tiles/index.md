---
layout: docs
title: Використання тайлів
lang: uk
---

# {{ title }}

Ви можете перейти на використання OpenStreetMap на вашому сайті менше ніж за годину. Оберіть JavaScript API та постачальника тайлів, перед тим як розпочати. Потім, зі зростанням потреб, можете подумати про використання власних тайлів, що відповідають необхідним вимогам, використовуючи спеціалізовані сервіси від сторонніх постачальників, або створюючи тайли самостійно.

## Вибір API/бібліотеки

На противагу комерційним постачальникам мап, OpenStreetMap не вимагає використання якоїсь “офіційної” бібліотеки JavaScript. Натомість ви маєте можливість використовувати саме ту бібліотеку, яка відповідає безпосередньо вашим потребам. Найпопулярніша бібліотека&nbsp;– Leaflet, бібліотека з відкритими сирцями, створена в Україні. OpenLayers 3&nbsp;– інша широко відома бібліотека, що також може бути гарним вибором.

[Використання Leaflet&nbsp;– легковісна бібліотека для веб-мап](/using-tiles/getting-started-with-leaflet.md)

[Використання Openlayers&nbsp;– повнофункціональна бібліотека для веб-мап](/using-tiles/getting-started-with-openlayers.md)

[Початок роботи з Maplibre](/using-tiles/getting-started-with-maplibre.md)

## Вибір постачальника тайлів

Окрім дуже обмежених випадків для тестування ваших рішень, не варто використовувати тайли безпосередньо з OpenStreetMap.org. OpenStreetMap&nbsp;– є волонтерським неприбутковим проєктом, який не в змозі постачати тайли великим комерційним проєктам. Тому радимо скористатись послугами сторонніх постачальників тайлів, створених з даних OpenStreetMap, або згенерувати ваші власні. [^1]

[^1]: Українська спільнота OpenStreetMap використовує власні векторні тайли на [openstreetmap.org.ua](https://openstreetmap.org.ua/#map "Мапа на сайті openstreetmap.org.ua")

### Безкоштовні тайли

Можете отримати перелік доступних тайлів за допомогою попереднього перегляду в проєкті [Leaflet-provider](http://leaflet-extras.github.io/leaflet-providers/preview/){: target=blank}, зверніть увагу на те, що деякі з них не є вільними (вимагається наявність ключа доступу до API).

### Постачальники платних тайлів

Дивись [перелік](/providers.md). Або ж дізнайтесь про те, як самостійно створити тайли для власного використання.
