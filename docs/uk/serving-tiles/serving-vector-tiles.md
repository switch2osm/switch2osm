---
title: Кроки потрібні для розгортання векторних тайлів
lang: uk
---

# {{ title }}

Щоб мати власні векторні тайли вам потрібно виконати ці загальні дії:

Отримання даних OSM
: Почніть з отримання даних OpenStreetMap для регіону, для якого ви хочете створити та використовувати векторні тайли. Ви можете використовувати такі інструменти, як **osm2pgsql** або **imposm**, щоб імпортувати дані OSM у базу даних, таку як PostgreSQL із розширенням PostGIS.

Створення векторних тайлів
: Далі вам буде потрібно перетворити дані OSM на векторні тайли. Інструменти, такі як [Tippecanoe](https://github.com/felt/tippecanoe){: target=_blank}, [Tilemaker](https://tilemaker.org){: target=_blank}, чи [ogr2ogr](https://gdal.org/programs/ogr2ogr.html){: target=_blank} можуть бути використані для перетворення даних у формат Mapbox Vector Tiles [(MVT) format](http://mapbox.github.io/vector-tile-spec/){: target=_blank}. Ці інструменти дозволяють вказати бажану структуру тайлів, рівні масштабування та параметри стилів.

Розгортання тайлового сервера
: Як тільки у вас будуть згенеровані векторні тайли, вам знадобиться сервер для їх використання. Існує кілька доступних варіантів, включаючи проєкти з відкритим кодом, такі як [MapServer](https://mapserver.org){: target=_blank}, [GeoServer](https://geoserver.org){: target=_blank}, або більш спеціалізоване програмне забезпечення, як-от [Tegola](https://tegola.io){: target=_blank} чи [TileServer GL](http://tileserver.org){: target=_blank}. Ці тайлові сервери можуть обробляти запити на векторні тайли та доставляти їх клієнтам.

Налаштування стилів
: Розгорнувши сервер векторних тайлів, тепер ви можете налаштувати стиль ваших векторних тайлів. Це можна зробити за допомогою [MapLibre GL JS](https://maplibre.org/projects/maplibre-gl-js/){: target=_blank}, [Leaflet](/using-tiles/getting-started-with-leaflet.md) разом з втулком [MapLibre GL Leaflet](https://github.com/maplibre/maplibre-gl-leaflet){: target=_blank}, або іншими бібліотеками, що підтримують роботу з векторними тайлами. Ви можете визначити правила оформлення обʼєктів мапи на основі їх атрибутів, що дозволить вам створити унікальну та візуально привабливу мапу.

Інтеграція
: Нарешті, інтегруйте тайли векторної мапи у свою програму чи вебсайт. Це передбачає налаштування вибраної вами бібліотеки та її підʼєднання до тайлового сервера. Потім ви можете використовувати API бібліотеки для показу фрагментів векторної мапи та взаємодії з ними у своєму застосунку.
